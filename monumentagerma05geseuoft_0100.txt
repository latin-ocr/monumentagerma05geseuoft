60 TRACTATUS DE ELECTIONE. 1314. Nr. 63.

mus et concedemus ac eciam potestatem constituendi vicecancellarium ac destituendi
et de omnibus, que ad dictam spectant cancellariam, disponendi, prout, quando et
quociens sibi videbitur expedire.

13. Item concedemus eidem, quod ipse nec ultra montes nec citra ad parlamen-
tum vel expedicionem nostram publicam vel privatam, nisi omnes coelectores sui ad
hoc fuerint evocati et negocium tantum sit quod merito simul conveniant, ire cogatur
nec propter hoc offensam nostram aut indignacionem incurret.

14. Item promittimus, quod eundem archiepiscopum et eius eeclesiam quam diu
vixerimus contra quoscumque invadentes et iniuriantes toto posse nostro iuvabimus,
tuebimur et assistere tenebimur eidem et ecclesie sue et pro iuribus ac pignoribus seu
ypothecis suis et ecclesie sue adipiscendis, recuperandis et retinendis assistemus.

15. Item promittimus, quod nullum theloneum novum, quod receptum non fuerit
a tempore regis Rudolfi citra, infra districtum eius, iurisdictionem aut conductum in
aqua nec in terra ponemus nec recipi permittemus nec eciam de Wesalia usque ad
Hamerstein inclusive sine ipsius voluntate.

16. Item promittimus, quod ipsum archiepiscopum, nobiles et vasallos, castrenses,
ministeriales, cives, opidanos et quoscumque subditos ecclesiasticos et seculares suos
et ecclesie sue servabimus et tuebimur per sacrum imperium in libertatibus, bonis
sta-tutis et consuetudinibus suis hucusque per eos habitis et usitatis. Et, quod nullum
ex premissis ad iudicium curie nostre evocabimus nec evocari permittemus, quam diu
Treverorum archiepiscopus querulantibus de eis paratus fuerit facere iusticie conple-
mentum.

17. Item promittimus dare ipsi archiepiscopo et successoribus suis ac ecclesie

Trevercnsi in perpetuum in augmentum feodorum, que tenent ab imperio, merum et

mixtum imperium et plenam iurisdictionem in omnibus et singulis villis sue Treverensis
dyocesis et hominibus earumdem, ubi villani seu homines dictarum villarum iudicia
reddere et exequi in causis criminalibus, civilibus et mixtis hactenus consueverunt, que
iurisdictiones vulgariter vriheimgerede appellantur. Ita tamen quod per hanc graciam
nulli in aliis suis iuribus preiudicium inferatur.

18. Item promittimus, quod si infra mensem a tempore recepcionis corone regalis
Coloniam venerimus, ab eodem loco non recedemus, quousque absque fraude et dolo
predictas assignaciones, promissiones et omnia predicta conpleverimus integraliter et
super premissis omnibus et singulis singulas sibi regales litteras duplicatas concesseri—
mus, prout per iurisperitos melius formari poterunt et dictari, ac eas ratificari et appro-
bari, si comode fieri poterit, per omnes et singulos principes coelectores imperii per
eorum litteras et sigilla fecerimus seu procuraverimus. Et si nos infra dictum mensem
Coloniam venire non contingeret ut dictum est, quod infra octo dies a tempore dicti
primi mensis lapsi Magunciam venire tenebimur ab eadem nullo modo recessuri, quous-
que predictas assignaciones ac promissiones ut dictum est integraliter conpleverimus.

19. Item promittimus, quod si in instanti eleccione futuri regis Romanorum una
cum fratre nostro Rudolfo duce Bawarie supradicto concordes fuerimus, nos sine
dilacione custodie Eberhardi dicti Brenner nunc castellani castri in Chube, de quo nos
eum reverendo patre archiepiscopo predicto convenimus, vel Richardi de Schonenburg
militis, si dictus Eberhardus haberi non possit, dictum castrum Chube cum eius opido
et attinenciis universis conmittemus. Hiis pactis et condicionibus, quod si nos in defectu
essemus predicto archiepiscopo adinplendi et observandi singula premissa vel aliqua
premissorum, ut superius est conventum, idem castrum custodiens ipsum libere ad
manus dicti archiepiscopi suo et ecclesie sue nomine seu* alterius de eius certo man-
dato et speciali per eum ad hoc deputandi titulo pignoris seu ypothece tenendum et

possidendum assignabit cum universis et singulis iuribus et pertinenciis suis, quousque,

10

15

2⁰

2³

³5

40

65

50

