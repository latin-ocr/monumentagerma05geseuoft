10

1}

25

⁴0

ACTA REGNI LUDEWICI Ν. ΕΤ Fami-:3101 111. 1316. Nr. 376. 317

aliqualem tristicie causam intulit, quia si placuisset et Domino, de aviticis fuisset et
votis, ut eum Altissimus dierum longitudine replevisset. Instanter autem placida con-
solacionis nos excitavit materia confidenter habentes, ut qui iam vos et dictam coniugem
vestram in sic annis teneris florere prolis huiusmodi fructu fecit, ex ambobus multi-
plicata gracia alios prodi[re] et germinare faciet ad laudem et gloriam Salvatoris. De
statu autem vestro et dicte karissime nate nostre, quem incolumem intimastis et pro-
sperum, fuimus novitate gaudii renovati. (3) De significatis vero exercitus vestri
processibus contra hostes sperando proficere contra eos, nos prosperitate agendorum
vestrorum veluti karissimi filii iugiter affectantes, ab alto petimus in cunctis vos actibus
feliciter prosperari et prosperatum iugi proteccione fovere. (4) Ad id, de quo nos
certos fecistis in littera predicta, quod preclaram Caterinam sororem vestram sicut filiam
dilectam a vobis inclito Karolo duci Calabris illustris regis Roberti primogenito matri-
moniali federe copulastis hocque nobis minime displiceret, quia inter dictum regem
Robertum et illustrem Frederiemn regem Sicilie karissimum fratrem nostrum vigent
discordie et actenus viguere, cum credatis quod matrimonium ipsum vobis viam debeat
aperire, ut super hiis dissensionibus esse debeatis pro utriusque voto idoneus et utilis
mediator, serenitati vestre super hoc sic ducimus respondendum, quod perspecto, qua-
liter domus vestra nostraque sunt indisolubili firmitate coniuncte equaliter, dux predictus
nostre sororis filius noster est karissimus nepos et memoratus rex Robertus et nos,
quanta sumus ut scitis affinitate connexi, ex qua nos eum habemus in fratrem, coniugalis
hec copulatio beneplacitis nostris displicenciam non inducit, quin imo eam placidam
plurimmn gerimus atque gratam. Licet enim nos actenus inter memoratos regem
Robertum et regem Fredericum pro confirmandis eis ad pacem operam prebuerimus
efficacem, quod usque nunc ineffectum est, arbitramur acque confidimus, ut res hec
vestris interces[s]ionibus acque nostris causam prebeat et viam dirigat ad reducendos
memoratos principes in semitam pacis et concordie resecatis guerrarum discriminibus
intra eos. Super quo ut opportunum videbitis et cogitaciones ac operaciones extendere
placeat efficaces. (5) Ad ultimum in littera vestra conscriptum, ut incontinenti creato
summo pontifice apud illum vellemus promociones vestras utiliter procurare, vestre
magnificencie respondemus, quod habita nuper certificacione de nova creacione summi
pontilicis, de qua extunc vos credimus informatum, misimus sollempnes nuncios nostros
ad eius presenciam, [quo]s pro negociis vestris feliciter dirigendis assistendoque consilio,
auxilio et favore vestris ambaxiatoribus‚ quos vos misisse vel missurum proxime ad
Romanam curiam arbitramur, specialiter et expresse duximus informandos. (6) Denique
pro negocio electi in episcopum ecclesie Herbipolensis·‚ pro quo vos intencius rogavistis
in Romana curia promovendo, intercessum nostrum interposuimus acque intentas preces
apud reverendos patres dominos cardinales amicos nostros, prout vidimus negocio utilius
expedire. (7) Sane quia de statu nostro cerciorari continuis voluntatibus afectatis,
magnificenciam vestram facimus certam, quod faciente bonorum omnium Donatore nos
una cum tota domo nostra incolumes vivimus et regnorum nostrorum regimini feliciter
presidemus, precantes quatenus de status vestri prosperitate nos scire avidos sepius

· informetis.

⁴5

Datum Ilerde, XIII. Kalendas Octobris, anno Domini MGCCXVI.
Bernardus de Aversone m(andato) r(egis) et fuit ei lecta.

876. Ι) Herbispolensis sd.

