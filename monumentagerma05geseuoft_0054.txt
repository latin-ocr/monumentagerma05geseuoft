14 TRACTATUS DE ELECTIONE. 1314. Nr.16.

16. Epistola archiepiscopi Coloniensis. Ian. 15.
Bcihmer, Req. Ludw. p. 413 Reichssachen nr. 392 (Addit. II Ι).

Sanctissimo in Christo patri et domino suo domino Clementi sacrosancte Romane
ecclesie summo pontifici Henricus Dei et sui gratia coloniensis archiepiscopus, eius
creatura devotissima pedum oscula beatorum.

lan.12. Litteras sanctitatis vestre XII. die mensis Ianuarii recepi continentes, ut ad evi-

lan

tandum gravamina, que nonnunquam ecclesie pertulerunt ex eo quod principes Romani,
qui dum in reges Romanorum electi fuerint ad imperium promovendi, advocati et
defensores ecclesie fore credebantur, atroces iniuriatores et impugn[atores]· ecclesie sunt
reperti, sic provide et premeditato. consideratione in electione Romanorum regis ad
presens incumbente una cum aliis meis coelectoribus procedam, quod de probitate vite,
religione fidei et morum ac virtutum meritis promovendi certo iudicio eligentium plena
possit noticia obtineri pro similibus gravaminibus evitandis, vestroque benignitati
deliberatione super hiis pendente transmitterem litteras meas de dicto negotio et
meritis eligendi informationem plenariam continentes. Super quibus vestre beatitudini
duxi rem gestam rescribendam. Ecce, pater beatissime, divulgata alias morte clare
memorie domini Henrici Romanorum imperatoris electores futuri regis, qui ea vice
circa partes Reni convenire poterant, considerato propter vacationem imperii turbato

.2. statu patrie, super crastinum circumcisionis Domini preteritum inter Maguntiam et

Coloniam in loco ab olim ad hoc consueto de futuri regis electione diem ad tractandum
statuerunt, significantes absentibus, ut ad diem eandem cum ceteris convenirent. Qua
die quia plures de· electoribus tractatibus ibidem habendis interesse non valentes, peti-
verunt tractatus eosdem quousque advenire possint suspendi, nichil actum fuit. Verum-
tamen diversi magnates utpote Wilhelmus Hollandie et Hanonie comes, qui personaliter
ibidem presens fuit, necnon . . rex Bohemie filius domini imperatoris defuncti, dux
Bawarie, .. dux Austrie et .. comes Nivernensis, qui nuncios sollempnes ad eandem
diem transmiserant, laborant toto nisu, ut eligantur in electione presenti ad regnum
Romanorum. Ego autem quantum in me est et iuxta datam a Deo prudentiam, quantum
humana potest industria in hoc providere, convertam votum meum in talem, qui sit erga
vestram sanctitatem et sanctam Romanam ecclesiam inviolabilis fidei et constancie
integritate probatus et sacro Romano imperio utiliter preesse valeat pariter et prodesse.
De nulla vero certa persona eligenda quicquam scribere possem, nisi electoribus con—
venientibus, quo motu singuli moverentur, plenius perscrutarer. Et quia quasi comunis
populus clamat contra electores de mora electionis celebrande, iuxta statum terre
Alemanie summe expediret, ut de rege creando acceleraretur, quantum cum ratione
id posset aliqualiter expediri. Nam propter deffectum regis ecclesie ecclesiasticeque
persone ac layce quam plurimum perturbantur. Si vero pre instancia laycorum coe-
lectorum meorum aliquo modo dilatio ad hoc haberi poterit, quia solent esse plus
ceteris importuni, studebo sanctitati vestre de persona eligenda scribere certiora. Nec
credat clementia vestra, quod in aliquem, cuius progenitores fuerunt ecclesiarum per-
secutores vel quem universali ecclesie non crederem expedire, dirigerem votum meum.
Ex hiis et aliis vestra benignitas cognoscere poterit circumstantias prout ad presens se
habent negocii prelibati. ,

Vivat et valeat vestra clementia, cui me licet indignum suppliciter recommendo
per tempora diuturna.

Dat. Colonie, XV. die mensis Ianuarii supradicti.

115. ὃ) lacuna c.

10

1³

25

³5

⁴⁰«

4⁵.

