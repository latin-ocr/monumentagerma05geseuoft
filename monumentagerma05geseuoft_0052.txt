12 TRAOTATUS DE ELECTIONE. 1813. Nr. 14.

Sane cum serenissimus princeps bone memorie dominus Adoulfus Dei gratia
Romanorum rex consideratis fructuosis serviciis venerabilis Boemundi Treverensis
archiepiscopi principis sui dilecti et gravibus expensis, quas in ipsius regis electione et
post pro evidenti utilitate prefati domini Adoulfi et sacri imperii fecerat, eidem
Boemundo Treverensi archiepiscopo ecclesie Treverensi ac suis successoribus castrum
de' Cochme cum omnibus suis iuribus et pertinenciis obligaverit pro ,tanta summa
peccunia, quod vix spes esse poterat luitionis1, et propter hec serenissimus princeps
dominus Albertus dive memorie Romanorum rex, attendens quod memoratus archi-
episcopus pro bono et pacifico statu regni ac utilitate sacri imperii frequenter et
magnifice se et sua exposuit, volens eundem archiepiscopum et ecclesiam Treverensem
recompensando condignis attollere favoribus, sepedicto archiepiscopo, eius successoribus
et ecclesie Treverensi regali largitate donatione irrevocabili predictum castrum de
Oochme cum suis iuribus et pertinentiis universis in emendationem suorum feudorum
pleno iure donaverit et contulerit, insuper omnia privilegia, gratias, indulgentias, sententias,
litteras concessas, latas eidem et ecclesie sue seu pro eodem aut eius ecclesia vel pre-
decessoribus [a]a dive memorie Roman(0rum) regibus, cuiuscunque tenoris existerent,
ratificaverit et approbaverit2, eaque omnia et singula superius expressa serenissimus
princeps felicis recordationis dominus Henricus divina favente clementia Romanorum
imperator semper augustus genitor noster karissimus causa cognita et ex certa scientia
ratificaverit, innovaverit et approbaverit ³, insuper idem dominus imperator venerabili
in Christo dominob Balduyno Treverensi archiepiscopo sacri imperii per Galliam archi-
cancellario, patruo nostro karissimo, propter fructuosa et obsequiosa servitia, que idem
archiepiscopus et sui predecessores ecclesie Treveren(sis) suis predecessoribus, eidem et
sacro imperio pluries fecerunt, se et vassallos ecclesie pro deffensione et recuperatione
status sacri imperii necnon statu pacifico et utilitate rei publice magnifice exponendo,
ex speciali gratia indulserit, ut omnes redditus castri de Cochme quibuscunque personis
pignori obligatos redimere valeat pro ea summa, pro qua sunt obligati, eodem iure ab
ipso archiepiscopo suisque successoribus et ecclesia Treverensi, quod dictum castrum de
Cochme et redditus non obligati possidentur inantea, possidendos et tenendos 4, insuper
concesserit, ut opida sua videlicet Sarbfirch, Pilliche, Berencastel, Meigen, Montabour
et quodlibet eorum ad instar dive memorie Rudolfi Romanorum regis sui predecessoris,
qui dicta opida libertavit, omni iure, honore, honesta consuetudine, franquisiis ct liber-
tatibus gaudeant et utantur, quibus cetera sua et imperii opida muniuntur, gaudent et
fruuntur 5, cum etiam idem dominus imperator ius cudendi monetam concessum predicto
domino archiepiscopo nomine sue ecclesie a suis predecessoribus ex certa scien'tia
innovaverit eidem et ecclesie sue, ratificaverit, confirmaverit et approbaverit et de novo
ex superhabundanti de plenitudine potestatis expresse concesserit, ut in civitate Treverensi
et extra in opidis, castris, villis et locis quibuscunque sui dominii vel districtus idem
archiepiscopus et sui successores, prout eis videbitur expedire, cudi faciant et fabri-
cari ⁶, nos causis concessionum predictarum cognitis ex certa scientia premissa omnia
et singula ratificantes et approbantes eisdem omnibus et singulis consensum nostrum et
assensum presentibus duximus adhibendum. In quorum testimonium sigilla nostra
presentibus sunt appensa.

Dat. in Epternacho, sexto Kalen. Ianuarii, anno Domini millesimo trecentesimo
quartodecimo, regnorum vero nestrorum anno tercio. '

14. ⁹¹) deest or. b) sequitur . . or.

1) Supra tom. 111 nr. 486 et Belzme‘r, Rey. Ad. nr. 204 et 205. 2) Supra tom. 1V nr. 23.
3) Ibidem nr. ‘274 et 314. 4) Bo'hmer, Rey. Heinr. p. XXXIV et nr. 131 et 159. 5) Ibidem ur. 251.
ss) Ibidem nr. 246.

10

15

³⁵

40

45

