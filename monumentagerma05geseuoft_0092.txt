c. 12.

52 TRACTATUS DE ELECTIONE. 1314. Nr. 57.

4. Item* dominum . . archiepiscopum, . . successores suos et ecclesiam Moguntinam predictam
pro toto posse nostro sine dilacione adiuvabimus cum effectu, eciam personaliter, si fuerit hoc
necesse, contra quoslibet iniuriatores, temerarios offensores, turbatores ipsorum* ad iusticiam obti-
nendam ab ipsis et iniuriam quamlibet propellendam, quando et quociens per ipsum* fuerimus
requisiti.

5. Item causas ecclesiasticas nullo modo alibi nisi coram suis . . iudicibus permittemus
tractari seu decidi. Personas eciam ecclesiasticas pro quacunque causa non alibi nisi coram suis . .
iudicibus permittemus aut sustinebimus conveniri seu eciam iudicari.

6. Item theloneum in Lonstein, quod propter causas certas, veras et iustas institutum
dinoscitur et traditum ecclesie Mogontine per dive memorie reges Romanorum, confirmacione
sedis apostolice ad hoc postmodum subsecuta, laudamus ex certa sciencia [et] ex super-
habundanti confirmabimus et innovabimus eidem.

7. Item oppidum Seylg‘enstad et comitatum Bachowie propter veritatem opinione cedente
conpertam et iusticiam expeditam clare dicimus et publice declarabimus ad prefatam ecclesiam
Moguntinam sine dubio pertinere.

8. Item specialem prerogativam, quam habet et habere debet super ministerialibus et
castrensibus ecclesie Moguntine non trahendis in ius coram aliquo seculari iudice, nisi prius coram . .
archiepiscopo Moguntino domino suo conveniantur et ibi ius deficiat, pro quacunque causa
conservabimus inviolabiliter et ab aliis faciemus similiter*² observari.

9. Item conservabimus et manutenebimus eum et ecclesiam suam predictam in iuribus,
honoribus, *dignitatibus et utilitatibus universis archicancellarie sacri imperii per Germaniam et
specialiter in cancellario, prothonotario et notariis instituendis et destituendis in aula regia
per eundem, qui sibi loco et vice nostri pro obediencia ε, reverencia et fidelitate debita observanda
facient iuramentum. Et in decima sibi et ecclesie sue debita de stfiris, exactionibus sive obvencionibus
Iudeorum ac aliis, que de curia regia cedere sibi debent intuitu archicancellarie predicte. Nullum
eciam in hiis vel aliquo premissorum seu aliis suis iuribus inpedimentum quomodolibet faciemus
per nos aut alios clam vel palam, directe vel indirecte, vel fieri ab aliquo vel aliquibus
permittemus **.

10. Item sine difficultate qualibet dimittemus sibi theloneum apud castrum suum Erenvels,
donec de ipso a tempore creacionis nostre recipiat integraliter et conplete, quidquid adhuc de
residuo sibi deficit, quod sue estimacioni relinquimus, in hiis que dive memorie dominus
Heinricus Romanorum inperator in prima creacione sua in Romanum regem, tam pro
hiis que quondam Albertus rex Romanorum quam pro hiis que ipsemet dominus . .
imperator sibi tenebantur, in eodem theloneo sibi deputaverat, et quousque receperit
tria milia marcarum, quas prout nobis constat expendit in servicio inperii, cum ‚ad
predictum dominum imperatorem arripuisset iter ad partes ultramontanas veniendi,
et quousque perceperit expensas, quas in servicio dicti domini inperatoris et inperii
fecit procedendo in Bohemiam. In cuius predicte pecunie percepcione usque ad per-
fectam et conpletamd eius solucionem prefatum dominum . . archiepiscopum sue consciencie
relinquemus. ,

1 l. Insuper ipsi domino Petro archiepiscopo predicto efficax et fidele adiutorium faciemus
contra nobilem virum Rudolfum comitem de Monteforti dictum de Sant Gans et suos . . con-
plices, qui eum per iniuriam captivavit, exactionavit et dampnificavit ad octo milia marcarum
argenti, et laborabimus cum effectu*‚ ut emenda et satisfactio debita de comite prefato suis-
que . . complicibus sibi fiat.

12. Item cavebimus et* defendemus eundem, ne aliquis ipsum vel ecclesiam suam prefatam
inpignoret vel molestet pro debitis a predecessoribus suis contractis aut quibuslibet causis aliis,
nisi prius coram suo iudice in iure racionabiliter sit convictus desuper.

57. b) supra lineam add. ιν. 0) sequitur et delet. tr. ⁶) conplatam tr.

