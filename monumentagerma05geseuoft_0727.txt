to

ACTA REGNI LUDEWICI lv. ET FRIDEBICI 111. 1324. Nr. 874. (557

ipsosque de propriis eliminando edibus et quos potuerunt etiam captivando, et pro
ipsorum liberatione substantiam excutiunt eorundem.

2. Et licet prefatus archiepiscopus mediantibus bonis viris a dictis consulibus ct
universitate aliisque persecutoribus huiusmodi quesierit bonum pacis et suam exposuerit
illis pacem. et ad omnem honestum et communem concordie tractatum ac satisfactionem
impendendam, si teneretur ad illam, se ultroneum obtulisset quodque paratus erat
prestare de pace servanda ydoneam cautionem et equipollentem cautionem super hoc
postulaverit ex adverso et super hiis dicto duci facta notitia extitisset, predicti tamen
consules et universitas sub favore ipsius ducis flatu superbie fortius tumefacti responderunt
proterviter, quod nulla cautio, que a dicto archiepiscopo prestaretur, esset idonea, nisi
munitiones et fortalicia deinde certorum castrorum et terrarum ipsius ecclesie in custodia
reciperent ab eodem, gerentes in nequam proposito, quod a concordia eiusdem archi-
episcopi descenderent quando vellent et ab eius obedientia pro eormn libito resilirent.

3. Quamvis autem super premissis corrigendis manum potuissemus aliter apostolice
correctionis apponere gravitate huiusmodi excessuum exigente, cum super predictis per
litteras plurimorum fidedignorum illarum partium facta nobis notitia extitisset ea fore
notoria describendo, volentes tamen more pii patris super hiis uti potius mansuetudine
quam rigore ac intendentes nichilominus, prout officii nostri debitum exigit, indempni-
tati archiepiscopi et ecclesie predictorum in hac parte de oportuno remedio providere
ipsisque precipui favoris suffragium impertiri, presertim cum idem archiepiscopus se
paratum offerat super hiis coram competenti iudice stare iuri, discretioni vestre per
apostolica scripta mandamus, quatinus vos vel duo aut unus vestrum, cum auctoritas
iudiciaria debeat primitus experiri, an partes ad concordiam reducere valeat, antequam
ad examinationem procedat negotii, ex qua Dominus exerceat inter cas officium gladii
bis acuti, apud consules et alios persecutores predictos et quoslibet alios, quos inveneritis
impugnare hostiliter ac persequi archiepiscopum et ecclesiam prelibatos, vice nostra et
eiusdem sedis paciarios intromittere studeatis et quatenus super hoc suprema dignatio
fuerit, utramque parte[m] super predictis et aliis articulis, ex quibus ea processerunt et
qui ex ipsis *resultarunt vel conspexeritis resultare, ad equum et congruum hinc et inde
tractatum pacis et concordie reducere satagatis. Si vero partes ipsas ad id vos reperire
contigerit minus pronas et faciles ac etiam renitentes et de supradictis vobis constiterit,
summarie ac de plano sine strepitu iudicii et figura predictos consules et alios perse-
qutores et quoslibet alios contradifc]tores et rebelles, cuiuscunque status et condicionis
ac preeminentie fuerint, etiamsi pontificali vel regali seu quavis alia prefulgeant dignitate,
ad desistendum ab huiusmodi persecutionibus, iniuriis, violentiis et pressuris ac satis-
faciendum congrue dictis archiepiscopo et ecclesie de dampnis, expensis et interesse,
que propterea subierunt et incurrerunt, monitione premissa per censuram ecclesiasticam,
sublatis appellationis ac exceptionis quarumlibet frivolarum obstaculis, compellatis
eosdem, archiepiscopum et ecclesiam super prefatis omnibus et singulis per censuram
eandem nichilominus defensando, invocato ad hoc, si opus fuerit, auxilio‘ brachii secularis.
concedentes vobis et cuilibet vestrum, ut possitis extra civitates seu dioc(eses), in quibus
deputati estis, in premissis et singulis procedere aliisque committere vices vestras. Non
obstantibus etc.

Datum Avinione‚ VIII. Idus Martii, anno VIII.

