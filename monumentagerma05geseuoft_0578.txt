538 ACTA REGNI LUDEWICI IV. ΕΤ FRIDERICI 111. 1322. Nr. 675.

quod cum reverendus in Christo pater et dominus dominus Fridericus Dei gratia sancte
Salzburgensis ecclesie archiepiscopus apostolice sedis legatus contra illustres principes
dominos Heinricum et Ottonem comites palatinos Reni duces Bawarie quasdam excom-
municationum in personas et interram eorum interdicti necnon quasdam alias sententias
certis ex causis protulisset, declarasset, denunciasset et ostendisset, videlicet pro eo quod
in terris et districtibus per Salzburgensem, Ratisponensem, Frisingensem et Chyemensem
dyoceses salzburgensis provincie de universis et singulis iumentis, pecoribus, pecudibus
et porcis apud homines et in bonis ecclesiarum et ecclesiasticarum personarum repertis
indebitam collectam contra libertatem ecclesiasticam recipere presumpserunt, nobisque
precipiendo mandasset suis litteris sub certis penis, ut receptione dictarum litterarum
infra X dies, quos nobis pro duobus edictis et tertio peremptorio assignavit, sententias,
declarationes, denunciacioncs et ostensiones predictas in nostra kathedrali ecclesia nec-
non in singulis collegiatis et parochialibus ecclesiis civitatis nostre publicai-emus et pub-
licari mandaremus et interdictum generale predictum in terris prefatorum dominorum
ducum per nostram dyocesim faceremus inviolabiliter observari et nichilominus in dictis
nostre civitatis et dyocesis ecclesiis ipsos dominos duces predictos faceremus pulsatis
campanis, extinctis candelis excommunicatos denunciari singulis diebus Dominicis et
festivis ac alia faceremus predictis litteris suis comprehensa, nbi id absque periculo
denunciancium fieri posset, quod nostro duxit arbitrio relinquendum, alioquin in nos
suspensionis et si infra alios X dies continuos mandatum huiusmodi exequi tardaremus,
excommunicacionis sententias protulisset, nosque parati essemus cum omni reverentia.
et honore predictis mandatis humiliter obedire et devote, licet satis grave nobis foret
in tam angusto dierum spacio talia exequi et huiusmodi publicacionis litteras confici
fecissemus et conscribi nec restaret nisi earum sigillacio et per civitatem et dyocesim
missio, repente in medio noctis silencio rumor nostris auribus insonuit de victoria
serenissimi domini Ludowici Romanorum regis semper augusti, cuius adiutores in ipsa
victoria fuerant domini duces antedicti, propter quod non immerito timore et metu, qui
in constantem cadere poterant, perter[r]iti, cum ante victoriam potentes ex victoria
effecti suerint potentiores, mandatum nobis directum exequi pel-horruimus, periculum tam
vite nostre quam tocius status nostre ecclesie formidantes, cum exercitus predictorum
dominorum adhuc in loco, in quo factum est prelium, qui proximus est castris ecclesie
nostre in Teispach, Eberspeunt et Hohenburch in fixis tentoriis consistebant, nichilo-
minus timentes per nostros processus duces antedictos contra predictum dominum archi-
episcopum et suam ecclesiam iam provocatos amplius provocare, cum maior multitudo
nobilium ipsius Salzburgensis ecclesie in ipso conflictu devicta foret et eciam captivata,
turbabamur eciam non modicum ex intimo cordis nostri bonum obediencie, ad quod
tenebamur, preterire.

2. Unde sencientes nos ex mandato predicto predicti domini nostri archiepiscopi
pregravari et pregravatos esse, cum per eius executionem non timore vano, sed timore,
qui cadere potest in constantem, verisimiliter timere possemus et possimus non solum
periculum status tocius ecclesie nostre, verum etiam vite proprie et persone, presertim
cum non fuerit mandati intencio, ut ex execucione sui mandati talia pericula prompta
et certissima incidamus, qui ubi sine periculo denunciancium posset fieri, denunciacionem
fieri demandavit nec etiam, ut certo certius scimus et credimus, si eventum talem pre-
scivisset, nobis illa vice mandatum tale direxisset, non ex contemtu, rebellione aut
inobedicncia, sed ne sententiis contra nos latis non exequendo mandatum involvamur
aut exequendo tam vite ac persone nostre et status tocius ecclesie nostre prompta peri-
cula incurramus, necess[itat]e coacti, non voluntate ducti ad sedem apostolicam
appellamus in hiis scriptis, subiicien[te]s nos, ecclesiam nostram, res et honores, iura,
libertates et statum ipsius protectioni sedis antedicte.

18

45

