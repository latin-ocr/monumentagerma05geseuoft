248 ACTA REGNI LUDEWICI IV. ΕΤ FRIDERICI ΙΙΙ. 1315. Nr. 289.

decano et capitulo ecclesie Valentin(ensis), dilectis et fidelibus nostris salutem et
gratie nostre ac dilectionis augmentum.

(1) Honores nostros agere ac magnificentiam regiam credimus honorare, si gratie
nostre personis quibuslibet, sed presertim generis nobilitate conspicuis et in ecclesia
Dei precellentem locum habentibus et alias specialibus nostris amicis munificentia nostra
concesse, ut debita prosecutione non careant, sed plenum et debitum effectum obtineant,
celsitudinis nostre partes apponimus et executionem ipsarum utilem fieri iuxta petentis
et concedentis animos regia auctoritate iubemus. Dudum itaque significante nobis reve-
rendo patre domino Petro de Columpna sancte Romane ecclesie diacono cardinali, amico
nostro karissimo, quod vos credentes tam vestra quam ecclesie vestre conditiones et iura
in spiritualibus et temporalibus facere meliora et quod per ipsum eadem ecclesia et
eius iura in spiritualibus et temporalibus multipliciter augmentari poterunt ac etiam con-
servari, dedistis sibi ac heredibus et successoribus eius universalibus vel in rem et in
feudum francum et liberum concessistis donatione pura, simplici et inrevocabili inter
vivos, nomine vestro et dicte ecclesie Valentin(ensis) ac vestrorum in ea perpetuo suc-
cessorum, bastidam de Gonfluenti ab hactenus eidem ecclesie regali seu imperiali
largitione donatam cum ipsius iuribus, pertinentiis et appenditiis universis, ab annis
triginta et citra desertam, omnino inhabitatam et sterilem sitam in territorio sive manda-
mento Valentie prope fluvios Rodani et Isare, cuius bastide rehedificatio non solum
Valentin(ensi) ecclesie supradicte, sed toti circumposita regioni perquam utilis et neces-
saria fore dignoscitur necnon ad tutelam, securitatem et custodiam fluviorum Rodani et
Isare circa loca predicta et omnium itinerantium seu navigantium ac mercimonia queque
deducentium in locis predictis, directum vobis et successoribus vestris ac eidem ecclesie
dicte bastide dominium retinentes, ac investivistis vos episcope et comes prefatum cardi-
nalem presentialiter de eisdem, prout in instrumentis publicis inde confectis dicti cardinalis
ac vestris sigillis munitis1 plenius premissa omnia detinentur, et instanter nos dicto cardi-
nali rogante, ut donationem et concessionem vestras huiusmodi ratas et gratas habere ac
anctoritate regia confirmare et insuper bastidam ipsam sibi et dictis heredibus et succes-
soribus suis de novo donare ac in eum et illos plene transferre auctoritate eadem debere-
mus, nos provida consideratione pensantes persecutiones multiplices, sumptus et dampna
gravissima, que idem cardinalis et sui preteritis temporibus adversantibus eis potissime
propter obsequia predecessoribus nostris Romanorum regibus et imperatoribus per cardi-
nalem ipsum et suos ac progenitores eorum in honoribus et iuribus imperii conservandis et
manutenendis multipliciter et diversimode sunt perpessi, ad quorum satisfactionem nos
et imperium eisdem recognoscimus obligatos, et propter hec habentes ad ipsos multe
compassionis affectum ac volentes eis premissorum obtentu de alicuius satisfactionis et
aliqualis restaurationis in dictorum dampnorum compensationem providere remediis, spe—
rantes etiam, quod quanto potioribus ipsos favoribus prosequemur et gratiis, tanto con-
stituemus ipsos ex debito ad honores nostros et imperii promptiores, volentes insuper
propter hec dictum cardinalem, tam sublime membrum ecclesie Dei, peculiarem reddere
nobis in nostris et imperii iuribus conservandis amicum, postulationibus eius annuimus
et prelibatas donationem et concessionem vestras de dicta bastida sicut premittitur
factas ratas et gratas habentes, non obstantibus quibusvis dictorum predecessorum
nostrorum privilegiis seu mandatis fortasse contrariis, et volentes habere ipsas et illa
perpetui roboris firmitatem, eas et ea auctoritate regia confirmavimus quoad alia et
tenore presentium confirmamus ipsamque bastidam cum iuribus, pertinentiis et appen-
ditiis prelibatis cum libertate, immunitate et exemptione, mero quoque et mixto imperio
ac iurisditione totali memorato cardinali ac heredibus et successoribus eius universalibus

1) Servata non sunt.

lo

15

20

³⁰

85

4⁰

4⁵

