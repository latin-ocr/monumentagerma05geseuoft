'f'

10

u

40

4⁶

ACTA 12le LUDEWICI 1v. ΕΤ FRIDERICI 111. 1323. Nr. 727. 567

Albertc, Hem-ico et Ottoni ducibus Austris et Stirie, fratribus nostris carissimis nexu
sanguinis et promissionibus anterioribus² astringimur, necnon amiciciam nobis iam in
resignacione castri et civitatis Posoniensis cum iuribus et pertinenciis suis liberaliter factam,
ipsis in eiusdem amicicie recompensam promisimus bona fide et promittimus per presentes,
quod eis consiliis et auxiliis, in quantum vires magnificencie nostre in rebus et personis
se extendunt, debemus perpetuo adherere contra omnes inimicos suos, quos nunc habent
vel habebunt in futurum, et nominatim contra illustres principes dominum Iohannem
regem Boemie, dominos Ludwycum ducem Bawarie et suos heredes, Henricum et Ottonem
fratres filios quondam domini Stephani et Henricum filium quondam domini ottonis
ducum Bawarie et ipsorum coadiutores, sicut et iidem fratres nostri vice versa nos contra
eosdem principes ac alios hostes nostros auxiliis et consiliis adiuvare bona sua fide et
litteris² se cum tota sua potencia perpetuo astrinxerunt.

2. Item promittimus eadem fide nostra, quod cum predictis principibus, suis et
nostris inimicis ac aliis quibuscumque hostibus nostris, quos habemus nunc aut habebimus
in futurum, ad nullam concordiam vel amiciciam pervenire debeamus, nisi de ipsorum
fratrum nostrorum spontanea processerit voluntate, sicut ipsi e converso in huiusmodi
concordiis nostram debent respicere voluntatem. Eo dumtaxat excepto quod predicti
domini duces Austrie dominum Fridericum Romanorum regem et Henricum ducem
Austrie‚ suos ac nostros fratres iam captivos cnm ipsorum ministerialibus et servitoribus
placitis et conposicionibus aliquibus possint absolvere, quibus, dummodo nos eisdem
placitis et conposicionibus includimur, presentibus nostram tradimus voluntatem, cum
forte mora nos ‚desuper requirendi ipsis esset nimium nocitura. Et si per placita et
conposiciones huiusmodi dicti fratres nostri et alii captivi fuerint deliberati, nichilominus
amicicia, unio et obligacio inter nos ut premittitur mutuo facta debet inviolabilis et
integra perpetuo permanere.

3. Item promittimus eisdem fratribus nostris, quod si nos in persona propria cum
tota nostra potencia aut partem potencie nostre seu certum numerum hominum nostrorum
pro necessitatibus suis, que ipsis in terris suis vel extra terras suas inminent, per se
ipsos vel aliquem ex eis aut per nuncios seu litteras ipsorum in auxilium et adiutorium
evocaverint, quod ipsis adiutorium et auxilium secundum suam requisicionem indilate
prestabimus bona fide et quod de terris et metis regni nostri terras hostium et hostes
ipsorum hostiliter invadere et guerras cotidianas exercere debemus, quocienscumque ab
eis fuerimus requisiti. Et si necesse foret, debemus homines nostros in suis municionibus
et metis ipsorum sitis pro ipsorum subsidio colloquare.

4. Item promittimus predictis fratribus nostris, si ipsos vpl aliquem ipsorum per-
sonaliter cum sua potencia aut certum numerum hominum armatorum suorum nobis in
auxilium contra nostros inimicos evocaverimus aut ipsorum homines in terris nostris
locaverimus, quod ipsis in terris nostris expensas ministrabimus, sicut ipsi nobis ac
nostris hominibus expensas tribuere promiserunt, eosque ab omnibus molestiis et iniuriis
a nostris inferendis penitus assecurantes. Si quos eciam de hostibus captivaverint, cum
hiis disponere possint iuxta libitum proprie voluntatis.

5. Ex speciali eciam gracia et amicicia et ne in posterum aliqua materia turba-
cionis aut occasio discordie alicui prebeatur promittimus predictis fratribus nostris bona
fide, quo-d ipsos barones et homines ipsorum in metis nostris circa Austriam et Stiriam
ac alias terras suas constitutos antiquis iuribus et consuetudinibus suis stare et gaudere
permittamus, quemadmodum apud predecessores nostros reges Hungarie hactenus
tenuerunt.

⁹ 1) A. 1321. Nov. 23‚· ΒόΙιηιεν, Ray. Ludw. p. 256 Rea-mmm nr. 203. 2) Servom non sum.

