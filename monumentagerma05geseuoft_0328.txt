288 ACTA REGNI LUDEWICI IV. ET FRIDERICl 111. 1316. Nr. 341. 342.

libras denariorum Augustensium. Quibus solutis ab omni alia exaccione seu stura
liberos esse volumus et inmunes. (3) Item cum prefata civitas Augustensis una de
honorabilioribus et principalioribus imperii civitatibus esse dinoscatur, volumus quod
predicta civitas sub dominio imperii perpetuo teneatur, ita quod vendicione, permutacione,
infeodacione vel quovis alio alienationis modo ab imperii potestate et dominio nullatenus
subtrahatur. (4) Item cum secundum sancciones legittimas a iuris exercicio et prosecu-
tione persone quedam tamquam indigne et inabiles tantummodo excludantur, volumus
ut prefati cives Augustenses, qui discreti probantur et ydonei, tamquam alii fideles et
ministeriales regni in quovis consistorio iurisdicionis temporalis valeant sententias sive ius
dicere cum aliis nobilibus et vasallis, contradiccione quorumlibet non obstante. (5) Ad
hec volumus et statuimus, quod nullus, cuiuscumque preeminentie, conditionis vel status
fuerit, res ipsorum nauffragas vel de incendio seu ruina evasas invadere, rapere vel
aliter sibi usurpare presumat, sicut infamie perpetue notam et proscriptionis imperialis
mucronem voluerit evitare, consuetudine que grfintrfir dicitur vel quacumque alia non
obstante. (6) Addentes ad hcc gratiam gratiis supradictis, omnia privilegia seu libertates
et gratias a divis imperatoribus et regibus Romanis predecessoribus nostris illustribus
sub quacumque forma verborum ipsis concessas, acsi de verbo ad verbum presentibus
essent incluse, et consuetudines laudabiles ipsius civitatis pro conmuni utilitate actenus
observata auctoritate regia et ex certa scientia confirmamus. Nulli ergo hominum
omnino liceat hanc nostre concessionis, donationis, approbationis et confirmationis paginam
infringere vel ei in aliquo ausu temerario contraire. Si quis autem hoc attemptare
presumpserit, se indignacionem maiestatis regie graviter noverit incursurum. In cuius
nostre concessionis, donationis, approbationis et confirmationis· testimonium presentes
conscribi et nostre maiestatis sigillo iussimus conmuniri.

Dat. in Ingolstat, quinto Idus Ianuarii, anno Domini millesimo trecentesimo sexto-
decimo, regni vero nostri anno secundo.

342. Scriptum alterum. Ian. 9.

Oriyinale ibidem KLS nr. 87. contulimus noa. Siyilli fragmentum pendet loro
membranaceo. — Ed. Herberyer l. c. p. 14 nr. '7 ex cop.

Cf. Biihmer l. c.

Ludowicus Dei gracia Romanorum rex semper augustus prudentibus viris . . ad-
vocato, consulibus ac universitati civium in Augusta, fidelibus suis dilectis graciam
suam et omne bonum.

Cupientes indempnitatibus vestris propter grata et multiplicia, que nobis et imperio
impendistis, obsequia quantum possumus precavere ac iura, libertates et consuetudines
civitatis vestre temporibus nostris non minui sed augeri, vobis promittimus, quod ad
cautelam maiorem et firmitatem pleniorem apud illustres principes nostros electores
imperii sine capcione qualibet laborabimus et diligencia qua possumus efficiemus, quod
graciis, libertatibus, approbacionibus et confir-macionibus vobis et civitati vestre predicte

15

25

30

per nos factis et traditis consensum suum adhibeant voluntarium et expressum sub ιο

scripture testimonio sigillorum suorum robore communito.

Datum in Ingoltstat, quinto Idus Ianuarii, anno Domini millesimo trecentesimo
sextodecimo, regni vero nostri anno secundo.

