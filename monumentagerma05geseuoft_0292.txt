252 ACTA REGNI LUDEWICI IV. ET FRIDERICI ΙΙΙ. 1315. Nr. 290.

sigillis munitis premissa omnia plenius contineri debebunt, et instanter nos dicto car-
dinali rogante, ut donationem et concessionem huiusmodi dictarum abbatisse et conventus
ratas et gratas habere ac auctoritate regia confirmare et insuper predictas mottam et
insulam sibi et dictis heredibus et successoribus suis de novo donare ac in eum et illos
plene transferre auctoritate eadem deberemus, nos provida consideratione pensantes
persecutiones multiplices, sumptus et dampna gravissima, que idem cardinalis et sui
preteritis temporibus adversantibus eis potissime propter obsequia predecessoribus nostris
Romanorum regibus et imperatoribus per cardinalem ipsum et suos ac progenitores
eorum in honoribus et iuribus imperii conservandis et manutenendis multipliciter et
diversimode sunt perpessi, ad quornm satisfactionem nos et imperium eisdem reco-
gnoscimus obligatos, et propter hoc habentes ad ipsos multe compassionis affectum ac
volentes eis premissorum obtentu de alicuius satisfactionis et aliqualis restaurationis in
dictorum dampnorum compensationem providere remediis, sperantes etiam, quod quanto
potioribus ipsos favoribus prosequemur et gratiis, tanto constituemus ipsos ex debito ad
honores nostros et imperii promptiores, volentes insuper propter hoc dictum cardinalem,
tam sublime membrum ecclesie Dei, peculiarem reddere nobis in nostris et imperii
iuribus conservandis amicum, postulationibus eius annuimus et prelibatas donationem et
concessionem dictarum abbatisse et conventus de dictis motta et insula sibi sicut pre-
mittitur factas vel fiendas ratas et gratas habentes, non obstantibus quibusvis dictorum
predecessorum nostrorum privilegiis seu mandatis fortasse contrariis, et volentes habere
ipsas et illa perpetui roboris firmitatem, eas et ea auctoritate regia confirmavimus
quoad alia et tenore presentium confirmamus ipsasque mottam et insulam cum iuribus,
pertinentiis et appenditiis prelibatis cum libertate, immunitate et exemptione, mero
quoque et mixto imperio ac iurisdictione totali dicto cardinali ac heredibus et succes-
soribus eius universalibus vel in rem, ad quem vel quos de iure seu ipsius cardinalis
dispositione, ordinatione vel voluntate devenerint, de novo concedenda duximus et do-
nanda, in ipsum cardinalem ac prelibatos heredes et successores ipsius supradictas
mottam et insulam cum omnibus premissis iurisdictione et iuribus plenarie transferentes
ipsasque a cuiuslibet alterius potestate et dominio in totum exemimus et ipsas liberas
esse censuimus et supplevimus omnem defectum, si quis forsan in donatione, concessione
et translatione pretactis extitit vel existet, de nostre precellentis. potestatis. (2) Et
volentes dictos cardinalem ac heredes et successores favore prosequi gratie potioris, non
obstante privilegio imperiali seu mandato, quo dicitur inter cetera contineri, ne quis
hominum preter electum vel episcopum et comitem Valentin(ensem) a flumine Isare
usque ad castrum Montilii et a castro Creste usque ad villam de Subdione et in toto
episcopatu Valentie pedagium vel guidagium recipere quoquomodo presumat, quod qui-
dem privilegium necnon et omnia alia et singula privilegia, immunitates et libertates
concessa eidem ecclesie Valentin(ensi) per predecessores nostros Romanorum imperatores
et principes, cuiuscunque tenoris existant, obtentu dicti cardinalis nos specialiter super
hoc et attente rogantis ex certa scientia confirmavimus et tenore presentium confirmamus,
certa sibi in dicta motta et appenditiis et circumadiacentiis eius pedagia seu guidagia
sive per aquam in flumine videlicet Rodani sive per terram in stratis et locis eisdem
motte et insule circumadiaeentibus et vicinis, que ad executionem gratie supradicte
aptiora, tutiora et habiliora idem cardinalis duxerit eligenda seu etiam deputanda, sive
ascendendo sive descendendo iuxta quantitatem [et] formam in aliis ac presentibus nostris
privilegiis seu litteris specifice comprehensas, ex proprio nostro motu et liberalitatis
arbitrio, rem nostram et imperii credentes ex hoc facere meliorem ac nos et dictum
imperium exonerantes satisfacere de predictis, propter causas supradictas, quas ad cou-
cessionem huiusmodi iustas, legitimas et canonicas, sufficientes, ydoneas et probabiles
iudicamus atque decernimus, necnon et aliis iustis causis et legitimis ac plene ydoneis

1⁰

2⁵

⁴0

4³

50

