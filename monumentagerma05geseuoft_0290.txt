250 ACTA REGNI LUDEWICI IV. ET FRIDERICI 111. 1315. Nr. 289.

fidelitatis debitum, quo tenemini nobis, in premissis omnibus et singulis premissorum et
potissime in perceptione, levatione et exactione passagiorum, pedagiorum seu guida-
giorum in dictis nostris privilegiis pretaxatis nullum impedimentum nullamque iniuriam,
calumpniam sive molestiam, quominus gratia nostra libere uti valeat, per vos vel alium
seu alios inferatis nec inferri ab aliis permittatis, sed assistatis ei ac heredibus et suc-
cessoribus suis ac super hoc deputando seu deputandis ab ipsis consiliis, auxiliis et
favoribus oportunis, ut per hec devotionem vestram ad nos et imperium ostendentes
mereamini a nobis et ipso auxiliante Domino favores et gratias uberes successu temporis
obtinere. Quod si forsan quivis alii sive principes, comites, barones, nobiles sive civi-
tates, communitates, castra, ville et terre aut alii singulares subditi et vassalli nostri
quicunque, cuiuscunque conditionis et status ecclesiastici vel mundani, huiusmodi privi-
legiorum et mandatorum nostrorum fuerint, quod non credimus, contemptores et pre-
fatum cardinalem ac heredes et successores ipsius aut deputandum super hoo vel
deputandos ab eis, quominus dicta pedagia seu guidagia in prefata bastida et appen-
ditiis et circumadiacentiis eius iuxta nostre concessionis tenorem et modum in prelibatis
et presentibus nostris privilegiis expresse contentos libere recipere, levare ac exigere
valeant, impediverint seu molestaverint atque turbaverint aut impediri, molestari et
turbari per alios fecerint publice vel occulte aut iniuriam, violentiam, resistentiam vel
obstaculum intulerint vel inferri quomodolibet aut qualitercumque fecerint et requisiti
a dicto cardinali aut heredibus et successoribus eius vel ex parte ipsorum infra octo
dierum spacium a die requisitionis huiusmodi computandum non resipuerint et in totum
cum effectu cessaverint neque dicto cardinali aut prelibatis heredibus et successoribus
eius de huiusmodi iniuriis, violentiis, molestiis et dampnis ac etiam interesse congrue
satisfecerint, ipsos et ipsorum singulos omnes predictas penas decrevimus et tenore
presentium decernimus incurrisse ac ipsos et ipsorum singulos omnibu-s et singulis pri-
vilegiis, libertatibus, immunitatibus, feudis, iurisditionibus et iuribus ac bonis mobilibus
et immobilibus, que habent et tenent seu tenere debent a nobis, regia auctoritate pri-
vamus et decernimus esse privatos, illa dicto cardinali ac prefatis heredibus et succes-
soribus eius, qui ex predicto contemptu principaliter dampnificantur atque leduntur et
quorum singulariter interesse versatur necnon et illi vel illis, in quem vel quos idem·
cardinalis prefata bona et iura ex huismodi nostro contemptu sibi incursa atque con—
cessa transferre voluerit vel transtulerit, auctoritate presentium plenarie concedentes
dictorumque bonorum ut predicitur incursorum et concessorum ex inobedientia et con·
temptu predictis possessionem eidem cardinali ac heredibus et successoribus suis uni-
versalibus vel in rem seu illi vel illis, in quem vel quos bona et iura predicta ex
eiusdem cardinalis concessione, translatione, ordinatione seu voluntate devenerint, ingre-
diendi auctoritate nostra plenam et liberam concedimus tenore presentium facultatem.
Supplentes omnem defectum, si quis forsan in supradictis concessionibus et penarum
impositionibus ac aliis prelibatis seu supradictorum singulis quomodolibet existeret de
regalis nostre precellentia dignitatis. (5) Vos igitur, de quorum fidelitate plene con-
fidimus, sic obedienter, devote et fideliter nostris in hac parte mandatis et beneplacitis
parere curetis, faventes et assistentes dioto cardinali ob eius et nostri reverentiam et
honorem circa utilem effectum huiusmodi nostre gratie consequendum, quod sibi et
nobis effectualiter satisfiat et non solum vitetis gravitatem penarum in presenti et aliis
nostris privilegiis expressarum, sed mereamini a nobis et imperio Deo favente gratias
uberes obtinere. In quorum omnium testimonium et perpetuam firmitatem presentes
litteras fieri et nostri regalis sigilli iussimus appensione muniri.

Dat. apud N oremberg, anno Domini millesimo trecentesimo quintodecimo, 111.N0n.
Iunii, regni vero nostri anno primofl.

289. ⁸) linea dati eadem manu stilo acutiori mutato ductu scripta or.

1⁰

15

45

