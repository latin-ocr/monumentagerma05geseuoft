10

'b

⁴0

Adra REGNI LUDEWICI IV. ET FRIDERICI 111. 1319. Nr. 548. 437

sacri imperii Romani, ut superius denotatur, se presentavit et nomine ac vice comunis
et hominum terre Coneclani et districtus eiusdem obtulit se paratum nomine antedicto
omnibus mandatis et preceptis ipsius domini integraliter parere et obedire et eidem
domino comiti nomine sacri imperii dictus syndicus asignavit et obtulit ad eius volun-
tatem terram, fortilicias, claves et iurisdiciones terre Con(eclani) et districtus.

(2) Qui dominus comes auditis verbis dicti syndici nomine sacri imperii cum prompta
benignitate acceptavit et ibidem incontinenti dictus dominus comes nomine sacri imperii
Romani eidem syndico recipienti nomine et vice dicti comunis, hominum et universi-
tatis terre Ooneclani confirmavit, aprobavit et retificavit omne privilegium et omnes
iurisdiciones et auctoritates ac omnes gratias et libertates, quod et quas ipsum comune
et homines Con(eclani) haberent et habere viderentur seu sibi concesse et largite essent
a sacro imperio Romano usque ad presentem diem, et ad gratiam et benivolentiam
sacri imperii auctoritate sibi concessa presentialiter reduxit et pertractavit. Insuper
voluit dictus dominus comes nomine prescripto et sibi placuit ac corporaliter ad sancta
Dei euangelia iuravit tactis sacris scripturis ac etiam nomine sacri imperii promisit
eidem syndico recipienti et agenti nomine et vice comunis predicti, toto suo posse et
sacri imperii deffendere et manutenere ipsum comune et homines Ooneelani et districtus
et iurisdiciones eiusdem comunis et honores a quacunque persona et universitate et
recuperare a detinentibus et possidentibus contra voluntatem dicti comunis et iuris-
diciones et homines suos non minuere, set potius in quantum poterit ampliare et recu-
perare. Voluit enim et comisit dictus dominus comes nomine sacri imperii ipsum
comune et homines ac terram de Ooneclano cum suis iurisdictionibus et honoribus sore
exemptos libere a dominio cuiuscumque civitatis, castri, domini seu cuiuscumque per-
sone, oolegii et universitatis tam secularis quam spiritualis preterquam sacri imperii.
Et quod per totum tempus sui regiminis seu suorum subcessorum in quantum poterit
non gravabit ipsum comune et homines terre Coneclani‚ set potius manutenebit et non
permitat vel relaxabit in dicta terra suo nomine pro rectore vel sacri imperii, qui sit
de districtu Cenetensis seu episcopatus Feltri et Belluni ac Fori Iulii. Et quod dabit
operam omni effectu suo posse, quod quandocumque ipse dominus rex per sanctam
Romanam ecclesiam fuerit coronatus, retiflcabit et confirmabit de gratia concessa ipsi
comuni et hominibus Con(eclani) omne privilegium et omnes iurisdiciones, auctoritates
et honores, statuta et reformationes factas et fiendas, quod et quas ipsum comune et
homines Goneclani haberent a sacro imperio datas et concessas.

(3) Et ibi dictus syndicus nomine et vice dicti comunis et hominum terre Oon(eclani)
flexis genibus coram presentia dicti domini comitis nomine antescripto corporaliter iuravit
tactis sacris scripturis ad sancta Dei euangelia in animabus dictorum hominum et comunis
terre Con(eclani) premisse et districtualium eidem domino comiti nomine premisso per-
petualiter obedire et mandata sua observare ac sacrum imperium et ipsum deffendere
et eorum honores fideliter tractare et manutenere toto suo posse contra quascumque
personas et universitates ad sui beneplacitum et mandatum.

Actum in valle prope terram Coneclani subtus paviglonum predicti domini comitis
Henrici.

Ego Antonius de Conto imperiali auctoritate not(arius) hiis omnibus interfui et
rogatus scripssi.

