352 ACTA REGNI LUDEWICI lV. ΕΤ FRIDERICI 111. 1317. Nr. 416. 417.

416. Scriptum archiepiscopi Moyuntini alterum. Iun. 19.

Oriyinale (or.) ibidem. Pendet siqillum laesum loro membranaceo. In verso legitur:
Regi Roffi. — Iam edidimus ‘Neues Archiv’ XXIII, 320 nr. 42 ex or.

Nos Petrus Dei gracia sancte Maguntfine) sedis archiepiscopus sacri Romani
imperii per Germaniam archicancellarius recognoscimus et constare volumus universis,
quod licet serenissimus dominus noster dominus Ludowicus Romanorum rex cum vene-
rabili in Christo patre domino Baldewino sancte Treverensis ecclesie archiepiscopo sacri
Romani imperii per Galliam archicancellario illustrique Iohanne Boemie et Polonie rege
amico nostro carissimo et nobiscum mutuam colligacionem fecerit generalem, traditis
nobis ad maiorem famam suis et receptis nostris et eorum litteris generalibus patentibus
super eo ¹, hoc tamen de communi consensu specialiter ordinatum, tractatum et provisum
extiterit, quod prefatus dominus noster Ludowicus Romanorum rex virtute predicte
colligacionis generalis nobis contra Fridericum ducem Austrie, eius fratres et adiutores
in hac parte dumtaxat et contra nullum alium astare tenebitur. Harum testimonio

litterarum nostri sigilli robore signatarum.
Dat. Bacheraci, anno Domini MOCOXVH, X. Kalen. Iulii.

417. Scriptum regis Bokemiae alterum. Iwn.19.

Originale (or.) in tabulario secreto reipublicae Bawaricae. Contulimus nos. Pendet
sigilli fraymentum loro membranaceo. — Ed. thmann ‘Monumenta Wittelsbaoensia’
II, 261 nr. 258 ex or.

Bo'hmer, Rey. Ludw. p. 184 Iohann nr. 36.

Nos Iohannes Dei gracia Boemie et Polonie rex ac Lucemburgensis comes ad
universorum noticiam volumus pervenire, quod quia serenissimus dominus noster dominus
Lud(owicus) Romanorum rex nostris et regnorum nostrorum intendens utilitatibus et
commodis nobis pro resistendo melius nostris in ipsis regnis nostris adversariis et re-
bellibus ducentos viros galeatos, quibus iuxta terre conswetudinem de expensis providere
promittimus et debemus, mittere et subsequenter, si per Frid(ericum) ducem Austrie
personaliter terre nostre invaderentur, cum tota sua potencia ad iuvandum nos contr’a
ipsum ad requisicionem nostram procedere et in propria persona ad predictum regnum
nostrum venire promisit, nos vice versa eidem domino nostro regi, si per ipsum ducem
Austrie in partibus Reni vel alibi invasus fuerit, similiter ducentos viros galeatos, quos
de amicis et servitoribus nostris habere poterimus, concedemus, quibus eciam iuxta
illius terre conswetudinem de expensis providere debebit. Nosque si de gwerris nostris
in regno nostro Boemie· respirare poterimus bono modo, ipsum dominum nostrum regem
invasum tamen per predictum ducem Austrie in predictis partibus cum tota nostra
potencia subsequemur. Et si dictus dominus noster rex invasus per prefatum ducem
Austrie ut premittitur suis quos nobis miserit indigebit armatis, nos sibi remittemus
eosdem ipseque nostros quos sibi mittemus homines nobis gwerris in ipsis regnis nostris
vel comitatu Lucemburgensi incumbentibus remittere similiter tenebitur et promisit. In
cuius robur et testimonium presentes l[itteras]b fieri et sigillo maiestatis nostre iussimus
communiri.

Dat. apud Bacharacum, XIII. Kalend. Iulii, anno Domini millesimo 000 septimo-
decimo, regni vero nostri anno septimo.

417. ³) Boeffe or. b) lacuna or.

1) Supra nr. 412—415.

1⁰=

1⁵

2⁶

