ACTA REGNI LUDEWICI IV. ET FRIDEBICI 111. 1317. Nr. 401. 341

iurisdictione quacumque seu eius executione publice vel occulte, quatinus de cetero a
denominatione huiusmodi seu nominis assumptione, resumptione ac retentione predictis
necnon usu, potestate et exercitio supradictis prorsus abstineant et omnino desistant. Inhi-
bentes insuper sub pena predicta omnibus et singulis patriarchis et prelatis etiam aliis supe-
ι rioribus et inferioribus ac regibus, civitatibus, communitatibus, universitatibus, capitaneis,
potestatibus, rectoribus, comitibus, vicecomitibus, baronibus et aliis omnibus, cuiuscumque
sint dignitatis, conditionis aut status, ne predictos huiusmodi nomen seu aliud quodlibet
in eodem imperio retinentes, ut prefertur, aut assumentes vel resumentes vel eorum
aliquem sub denominatione vel titulo huiusmodi nominum seu procuratores, commissarios,
ιο iudices aut vices eorum gerentes quocumque colore quesite recipiant vel admittant nec
ut vicariis seu vicario aut officialibus imperii pareant vel intendant aut pareri vel intendi
faciant vel permittant nec in hiis eis vel ei quodlibet prestent auxilium, consilium vel
favorem.
3. Alioquin in omnes et singulos patriarchas, prelatos etiam superiores et inferiores
u» et eeteros denominationem predictam, ut premissum est, retinentes, assumentes seu
resumentes ac illius pretextu exercentes quecumque officia, potestates seu iurisdictiones
et in recipientes eos ut vicarios vel officiales imperii aut commissarios eorum ut talium
et in parentes seu obedientes eis ut talibus aut prestantes in hoc sibi auxilium, consilium
vel favorem, nisi infra duorum mensium spatium a die date presentium numerandum
no penitus resipuerint vel se licentia sedis apostolice super hoc ostenderint communitos,
excommunicationis in singulares personas ct in terras et loca ipsorum et quaslibet com-
munitates, universitates, civitates aut villas interdicti sententias de fratrum nostrorum
consilio publice promulgamus, contra eos nichilominus spiritualiter et temporaliter
gravius processuri, prout inobedientia eorum exegerit, qualitas facti suaserit et viderimus
ss expedire. Et ut quibuslibet parendi talibus tollatur occasio, omnes et singulos, qui
huiusmodi vicariatus nomen retinentibus, assumentibus seu resumentibus iuramento fideli-
tatis tenentur astricti, a iuramento huiusmodi quantum ad hoc de potestatis plenitudine
absolventes auctoritate apostolica firmiter inhibemus eisdem, ne talibus ut vicariis vel
officialibus imperii aliquatenus pareant vel intendant. Et insuper omnes pactiones,
ω obligationes, confederationes et colligationes a quibuscunque super hoc quomodolibet
initas iuramento vel quacumque firmitate vallatas omnino dissolvimus, iuribus vacuamus,
irritamus et quatenus de facto processerint revocamus ac huiusmodi et quelibet alia
iuramenta a quibuslibet super hiis prestita, per que posset in predictis nostris et ecclesie
predicte iuribus derogari, presertim cum iuramentum vinculum iniquitatis esse non
a debeat, relaxamus. Ceterum ut huiusmodi noster processus ad communem omnium
notitiam deducatur, cartas seu membranas processum continentes eundem in ecclesia
Avinionensi appendi vel affigi ostiis seu superliminibus faciemus, que processum ipsum
suo quasi sonoro preconio et patulo inditio publicabunt, ita quod omnes et singuli, quos
processus ipse contingit et contingere potest, nullam postea possint excusationem pre-
ω tendere, quod ad eos talis processus non pervenerit vel quod ignoraverint eundem, cum
non sit verisimile remanere quoad ipsos incognitum vel oecultum, quod tam patenter
omnibus publicatur.

Dat. Avinione in domo episcopali, Π. Kal. Aprilis, anno primo.

